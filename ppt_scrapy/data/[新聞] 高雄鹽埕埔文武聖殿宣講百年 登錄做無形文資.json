{"author": "CCY0927 (茹絮夢)", "category": "Gossiping", "title": "[新聞] 高雄鹽埕埔文武聖殿宣講百年 登錄做無形文資", "date": "Mon Apr 15 22:18:45 2024", "content": ["公視新聞網", "高雄鹽埕埔文武聖殿宣講百年 登錄做無形文資發布時間：2024-04-15 19:15 更新時間：2024-04-15 19:40", "高雄市鹽埕埔的文武聖殿聖諭宣講，到今已經有上百年歷史，主要是苦勸世間人愛善良，宣導經典的義理、做人的道理等等，是過去安定社會的力量。這項流傳百年的聖諭宣講，今年予高雄市登錄做無形文化資產。佇高雄文武聖殿，有幾若位穿白色長衫的宣講生，向關帝祖磕頭，頭前的主講開始宣講的內容，文武聖殿逐年的聖諭宣講舊曆三月初六這工開始，今年除了是一百年，上特別的是予高雄市登錄做民俗無形文化資產。廟方表示，宣講主要是苦勸世間人愛有倫理道德，閣有因果報應等內容。高雄文武聖殿勸善聖諭宣講部宣講生劉崑誠講:「阮的宣講生任務就是講，這个鸞冊所記載遮的詩、詞內容，講做白話。」高雄文武聖殿勸善聖諭宣講部主講陳麗貞講:「做人愛善良，阮就是咧勸人善良，所以這个無形文化，也是一个勸人善良按呢。」聖諭宣講是對明清時代就有的制度，過去因為有戰爭，天災等因素，為著安定民心，民國14年就成立勸善社，宣講通常攏佇廟埕來進行，彼當時宣講是誠重視社會教育，主講會徛佇中央，邊仔有兩位副主講，予過去無法度讀冊的百姓、會當透過宣講得著智識。高雄市立歷史博物館館長李文環講:「這是高雄市第一个，也是應該是全國第一个的聖諭宣講，登錄做無形文化資產一个重要的案例。」廟方表示，文武聖殿的聖諭宣講是全台唯一，真濟宣講生也傳承第三代，每年的舊曆三月初六到十月二十是宣講的期間，今年受著關帝祖指示，干焦佇文武聖殿進行宣講儀式，已經成做是廟寺重要的特色。張曼亭/編輯--"], "post_comment": [{"comment_author": "ahw12000", "comment_date": ["04/15", "22:20"], "comment_content": "這間有黃金變冥紙的神蹟耶 超厲害"}, {"comment_author": "ahw12000", "comment_date": ["04/15", "22:20"], "comment_content": "GOOGLE有新聞"}, {"comment_author": "loby1234", "comment_date": ["04/15", "22:21"], "comment_content": "神明說陳其邁乃是真龍轉世"}, {"comment_author": "flavorBZ", "comment_date": ["04/15", "22:22"], "comment_content": "硬要"}, {"comment_author": "mhnl", "comment_date": ["04/16", "13:46"], "comment_content": "暖"}]}
