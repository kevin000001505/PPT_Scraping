{"author": "CCY0927 (茹絮夢)", "category": "Gossiping", "title": "[新聞] 「行人交安設施條例」三讀 電箱、批桶擋路罰15萬", "date": "Tue Apr 16 21:41:03 2024", "content": ["公視新聞網", "「行人交安設施條例」三讀 電箱、批桶擋路罰15萬發布時間：2024-04-16 19:15 更新時間：2024-04-16 19:40劉芯瑀 謝季潾 / 台北報導", "過路人的安全是這幾冬逐家真關心的議題，今仔立法院三讀通過「行人交通安全設施條例」，望改善台灣過路人行路的環境。法律規定中央和地方愛訂定改善計畫，後擺若路裡有電箱、批桶等等去阻礙過路人的公用設施，地方政府需要去協調徙位，無期限改善上懸會罰15萬。（此則新聞標題、導言、內文皆為臺語文。）狹狹的人行道中央，去予路燈擋牢咧，過路人根本無所在通行。拜二立法三讀通過過路人交通安全設施條例，按算進行排除人行道障礙物、改善路口交通設施、予行路的環境通相連等等措施。民眾對這擺立法通過是真歡喜，表示平常時行佇路裡，毋但不時有懸低差，也定定會去拄著障礙物，為著欲閃過，有當時仔愛行甲真倚大路，有較危險，這馬有法律來加速過路人環境的改善、訂定處罰，in是攑雙手贊成。民眾 蔡小姐我是絕對贊成有當時仔會sak一个序大行閣愛佮伊sak落來閣有懸低差 序大愛閣起來希望政府緊共遮的物件改善通予道路較安全淡薄仔民眾 劉小姐我是感覺會當較闊寡因為以後若有小朋友sak奶母車會較方便立法了後，後擺若路裡有電箱、批桶等等去阻礙過路人的公用設施，地方政府需要去協調徙位，無佇期限內改善，上懸會罰15萬。國土管理署認為，這改立法上重要的是予逐家閣較重視人行道的設立。國土管理署都市基礎工程組組長 蔡亦強一步一步改變國人對道路的想像阮會要求改善了後的人行道伊的人行道愛有1.5公尺闊內政部表示，法律通過了後，地方應該愛舉辦說明會，和在地民眾討論優先改善的項目，內政部也希望中央和地方做伙合作，佇2030年進前減少百分之五十的行人死亡率，進一步達成2050年「行人零死亡率」的目標。洪家馨/編輯--"], "post_comment": [{"comment_author": "japan428", "comment_date": ["04/16", "21:42"], "comment_content": "擺攤甘苦人怎辦"}, {"comment_author": "Chia2323", "comment_date": ["04/16", "21:44"], "comment_content": "要罰罰自己吧操 台電電箱又不歸地方政"}, {"comment_author": "Chia2323", "comment_date": ["04/16", "21:44"], "comment_content": "府管"}, {"comment_author": "VinShen", "comment_date": ["04/16", "21:51"], "comment_content": "這是在打什麼？"}, {"comment_author": "jokem", "comment_date": ["04/16", "21:59"], "comment_content": "台語文是什麼文"}, {"comment_author": "arch20161219", "comment_date": ["04/16", "22:05"], "comment_content": "噁心"}, {"comment_author": "kotorichan", "comment_date": ["04/16", "22:12"], "comment_content": "笑了 用車殺人多數是故意的"}, {"comment_author": "kotorichan", "comment_date": ["04/16", "22:12"], "comment_content": "到時候一樣沒用 嘻嘻"}, {"comment_author": "Gallardo", "comment_date": ["04/16", "22:14"], "comment_content": "所以要先開罰中華電信還是台電?"}, {"comment_author": "luv2pac", "comment_date": ["04/16", "22:34"], "comment_content": "只限台北市啦"}, {"comment_author": "nightyao", "comment_date": ["04/17", "05:13"], "comment_content": "低能台文用法，多餘的語助詞太多"}, {"comment_author": "preisner", "comment_date": ["04/17", "08:25"], "comment_content": "DPP沒過半才能過的法"}]}
